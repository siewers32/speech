Spoelen kunnen met de hand gewikkeld worden, maar uit commerciÃ«le noodzaak gebeurt het bij alle bekende merken machinaal. Men kan elementen onderverdelen in enkel- en dubbelspoelige units. Het prototype van het enkelspoelige element is terug te vinden op de Fender Stratocaster en Telecaster. Het populairste dubbelspoelige element is de Gibson humbucker. De spoeldraad wordt meestal op een haspeltje gewikkeld. Met het aantal windingen neemt de kracht van het element toe en wordt, tot op zekere hoogte, ook de sustain beter. Met het toenemen van het aantal windingen neemt echter ook de inductie toe en op een bepaald punt zal de inductie de hoge frequentie sterk belemmeren. In zekere zin is een element met te veel windingen een groot low-pass filter dat het hoog afknijpt. Daarom weet de ontwerper dat het ontwikkelen van een element een kwestie is van het afwegen en uitbalanceren van diverse factoren. Output, sustain, frequentiebereik enzovoort.